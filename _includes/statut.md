#### Regulamin Koła Naukowego Systemów Informatycznych i Sieci Komputerowych SISK

##### I. Postanowienia ogólne
1. Koło Naukowe Systemów Informatycznych i Sieci Komputerowych zwane dalej KN SISK jest uczelnianą organizacją studencką działającą na Politechnice Wrocławskiej.
2. KN SISK zrzesza studentów oraz doktorantów Politechniki Wrocławskiej.
3. Siedzibą KN SISK jest Politechnika Wrocławska, bud. C-4 pok. 235
	* adres do korespondencji: KN SISK, Politechnika Wrocławska, Wydział Elektroniki W4/K2, Wybrzeże Wyspiańskiego 27, 50-370 Wrocław
	* tel.  (071) 3204471, fax (071) 3202902
	* strona www: [http://sisk.kssk.pwr.edu.pl](http://sisk.kssk.pwr.edu.pl), email wojciech.kmiecik@pwr.edu.pl
4. Podstawy prawne działania KN SISK stanowią:
	* regulamin KN SISK zwany dalej „Regulaminem",
	* przepisy prawne obowiązujące na terenie Politechniki Wrocławskiej,
	* przepisy ustawowe, w tym ustawa o szkolnictwie wyższym.
5. Czas działania „KN SISK jest nieokreślony.
6. Warunkiem podjęcia działalności przez KN SISK jest uzyskanie wpisu do rejestru  organizacji studenckich prowadzonego przez Rektora Politechniki Wrocławskiej.

##### II. Cele KN SISK
1. Rozwój naukowy studentów Politechniki Wrocławskiej.
2. Organizacja przedsięwzięć o charakterze naukowym.
3. Wspieranie działalności naukowej studentów.
4. Aktywny udział w przedsięwzięciach o charakterze naukowym i badawczym.
5. Podnoszenie kwalifikacji zawodowych i umiejętności praktycznych członków Koła.

##### III. Realizacja celów KN SISK
1. KN SISK realizuje swoje cele poprzez:
	* organizację konferencji, warsztatów oraz szkoleń praktycznych,
	* recenzowanie prac studentów.
Dodatkowo, członkom koła udzielane jest wsparcie zarówno w kwestii naukowej jak i organizacyjnej.
2. W celu realizacji zadań KN SISK może uzyskiwać środki finansowe z:
	* dotacji budżetowej na działalność dydaktyczno-wychowawczą Politechniki Wrocławskiej,
	* wpłat otrzymywanych od sponsorów,
	* darowizn,
	* przychodów z działalności KN SISK prowadzonej odpłatnie,
	* składek wnoszonych przez członków KN SISK.

##### IV. Członkowie KN SISK, ich prawa i obowiązki
1. Członkowie KN SISK dzielą się na:
	* członków zwyczajnych,
	* członków honorowych,
2. Członkiem zwyczajnym KN SISK może być student, doktorant lub pracownik Politechniki Wrocławskiej, który wyraża chęć samorozwoju naukowego, wypełnił deklarację członkowską i został zaakceptowany przez Zarząd Koła i Opiekuna Koła.
4. Status członka honorowego może uzyskać członek zwyczajny, który:
	* ukończył studia, ale nadal prowadzi pracę naukową (na uczelni lub poza nią),
	* dokonał znaczącego wkładu w rozwój Koła.
5. O nadaniu tytułu członka honorowego decyduje Zarząd wraz z Opiekunem.
6. O przyjęciu w poczet członków zwyczajnych decyduje Zarząd oraz Opiekun Koła, w wyniku głosowania jawnego (większością zwykłą głosów).
6. Każdy członek KN SISK ma obowiązek:
	* przestrzegać postanowienia Regulaminu i uchwały władz KN SISK,
	* dbać o środki materialne KN SISK,
	* dbać o dobro i dobre imię KN SISK.
	* współpracować z Opiekunem Koła Naukowego,
	* pracować naukowo (minimum raz w roku uczestniczyć w projekcie, szkoleniu lub konferencji naukowej)
7. Członkowi zwyczajnemu przysługuje:
	* prawo udziału w Walnych Zgromadzeniach Członków,
	* czynne i bierne prawo wyborcze.
8. Ustanie członkostwa następuje wskutek:
	* wystąpienia,
	* zawieszenia w prawach członka,
	* skreślenia,
	* wykluczenia.
9. Wystąpienie może nastąpić w każdym czasie na wniosek członka złożony na piśmie Zarządowi KN SISK.
10. Skreślenie lub zawieszenie członka może nastąpić w wyniku:
	* utraty statusu studenta (doktoranta, pracownika) Politechniki Wrocławskiej,
	* wykroczenia przeciwko regulaminowi KN SISK.
11. Wykluczenie członka może nastąpić w wyniku:
	* wykroczenia przeciwko regulaminowi KN SISK.
12. Zawieszenie, skreślenie lub wykluczenie członka następuje decyzją Zarządu KN SISK oraz Opiekuna Koła w wyniku głosowania jawnego (większością zwykłą głosów).
13. Od decyzji o zawieszeniu, skreśleniu lub wykluczeniu przysługuje prawo odwołania do Opiekuna Koła w terminie 7 dni od dnia jej ogłoszenia.

##### V. Władze KN SISK
1. Władzami KN SISK są:
	* Walne Zgromadzenie Członków,
	* Zarząd KN SISK.
2. Najwyższą władzą w KN SISK jest Walne Zgromadzenie Członków.
3. Posiedzenia władz KN SISK są jawne.
4. Władze KN SISK są wyłaniane w drodze wyborów równych, jawnych i bezpośrednich. Władze wybierane są przez członów KN SISK zebranych na Walnym Zgromadzeniu Członków.
5. Władze KNS SISK zobowiązane są do:
	* przestrzegania prawa i postanowień Regulaminu,
	* kierowania się zasadami demokracji, kolegialności, jawności działania i gospodarności,
	* działania dla dobra KN SISK, Wydziału Elektroniki, Politechniki Wrocławskiej.
6. Uchwały władz KN SISK zapadają w trybie natychmiastowym.

##### VI. Walne Zgromadzenie Członków
1. Walne Zgromadzenie Członków zwoływane jest przez Zarząd KN SISK co najmniej 2 razy w roku.
2. O terminie i miejscu obrad Zarząd KN SISK zawiadamia członków, co najmniej 7 dni przed terminem Walnego Zgromadzenia Członków. Przez zawiadomienie rozumie się wywieszenie informacji w miejscach ogólnodostępnych dla studentów oraz na stronie www KN SISK.
3. Walne Zgromadzenie Członków wybiera przewodniczącego, sekretarza, członków komisji skrutacyjnej (co najmniej dwóch) oraz uchwala porządek obrad.
4. Do ważności uchwał Walnego Zgromadzenia Członków wymagana jest obecność 2/3 członków zwyczajnych.
5. Uchwały Walnego Zgromadzenia Członków zapadają zwykłą większością głosów członków zwyczajnych.
6. W głosowaniu nad udzieleniem Zarządowi KN SISK absolutorium nie mogą brać udziału członkowie Zarządu KN SISK.
7. Do kompetencji Walnego Zgromadzenia Członków należy:
	* uchwalenie zmian w regulaminie i strukturze organizacyjnej KN SISK,
	* ocena działalności KN SISK i jego władz,
	* udzielanie absolutorium Zarządowi KN SISK,
	* wybór i odwołanie Prezesa i pozostałych członków Zarządu,
	* podejmowanie decyzji o rozwiązaniu KN SISK,
	* ustalanie strategicznych założeń programowych działalności KN SISK,
	* rozpoznawanie odwołań od orzeczeń i uchwał Zarządu KN SISK,
	* uchwalanie regulaminów wewnętrznych,
	* ustalanie wzoru znaku graficznego oraz zasad jego stosowania i korzystania z niego przez poszczególnych członków KN SISK,
8. Na wniosek Prezesa lub Opiekuna Koła, Zarząd zwołuje Nazdzwyczajne Walne Zgromadzenie Członków.
9. Wniosek powinien określać cel zwołania Nadzwyczajnego Walnego Zgromadzenia Członków.
10. Przedmiotem obrad Nadzwyczajnego Walnego Zgromadzenia Członków mogą być sprawy wskazane we wniosku.
11. Nadzwyczajne Walne Zgromadzenie Członków powinno odbyć się najpóźniej w ciągu 7 dni od złożenia wniosku na piśmie.
12. Do przebiegu Nadzwyczajnego Walnego Zgromadzenia Członków stosuj się punkty VI.3, VI.4, VI.5 i VI.6.
13. Protokół Walnego Zgromadzenia Członków powinien być dostarczony Rekorowi Politechniki Wrocławskiej w terminie 14 dni.

##### VII. Zarząd KN SISK

1. Zarząd KN SISK jest organem wykonawczym i najwyższą władzą działającą w KN SISK pomiędzy Walnymi Zgromadzeniami Członków.
2. W skład Zarządu wchodzą:
	* Prezes,
	* Zastępca prezesa,
	* Skarbnik.
3. Prezez wybierany jest przez Walne zgromadzenie członków w jawnym głosowaniu większością zwyczajną głosów.
4. Kadencja Zarządu trwa jeden rok akademicki.
5. Daną funkcję w Zarządzie można pełnić najwyżej przez dwie kadencje.
6. Do odwołania członka/członków Zarządu KN SISK przed upływem kadencji wymagana jest większość 2/3 głosów na Nadzwyczajnym Walnym Zgromadzeniu Członków.
7. Do podejmowania decyzji dotyczących zarządzania środkami finansowymi KN SISK konieczne jest współdziałanie Prezesa i co najmniej jednego członka Zarządu.
8. Zarząd KN SISK kieruje bieżącą działalnością KN SISK, a w szczególności:
	* Reprezentuje KN SISK na zewnątrz i działa w jego imieniu,
	* Podejmuje decyzje w sprawie zakresu i sposobów realizacji celów KN SISK,
	* Zwołuje i organizuje Walne Zgromadzenie Członków,
	* Opracowuje plany i programy działalności KN SISK oraz przedstawia je Walnemu Zgromadzeniu Członków,
	* Przygotowuje listy członków do zatwierdzenia lub wykluczenia,
	* Realizuje uchwały Walnego Zgromadzenia Członków,
	* Prowadzi ewidencję członków KN SISK,
	* Zarządza, dysponuje i odpowiada za fundusze, pomieszczenie i wyposażenie KN SISK,
	* Składa sprawozdania ze swej działalności Walnemu Zgromadzeniu Członków,
	* Opracowuje preliminarz finansowy i programowy KN SISK.
9. Zarząd niezwłocznie przekazuje do wiadomości władzom Politechniki Wrocławskiej protokół z Walnego Zgromadzenia Członków.
10. Zarząd niezwłocznie przekazuje do wiadomości władzom Politechniki Wrocławskiej protokół z Walnego Zgromadzenia Członków.
11. Zarząd niezwłocznie zawiadamia Rektora o zmianie regulaminu KN SISK.

##### VIII. Sąd koleżeński
1. Składa się z członków zwyczajnych KN SISK

##### IX. Komisja Rewizyjna
1. Składa się z członków KN SISK, z wyłączeniem członków Zarządu KN SISK.

##### X. Postanowienia końcowe

1. Uchwała Walnego Zgromadzenia Członków o rozwiązaniu KB SISK może być podjęta w obecności co najmniej 70% ogólnej liczby członków zwyczajnych i dla swej ważności wymaga 2/3 głosów.
2. KN SISK ulega rozwiązaniu na mocy niniejszego regulaminu, wskutek zaniku działalności, jeżeli w ciągu dwóch lat nie odbyło się Walne Zgromadzenie Członków, którego protokół przekazano Rektorowi Politechniki Wrocławskiej.
3. Likwidatorem/ami KN SISK jest/są członkowie Zarządu KN SISK lub osoba wyznaczona przez Rektora Politechniki Wrocławskiej.
4. Wszystkie decyzje, zarządzenia i dokumenty KN SISK niezgodne z niniejszym Regulaminem są nieważne z mocy tegoż Regulaminu.
5. Prawo interpretacji niniejszego Regulaminu przysługuje Walnemu Zgromadzeniu Członków z wyłączeniem spraw związanych z rejestracją i nadzorem ustawowym.
6. W sprawach nieuregulowanych w niniejszym Regulaminie, decyzja należy do Walnego Zgromadzenia Członków.
7. Rektor Politechniki Wrocławskiej uchyla uchwałę organu KN SISK niezgodną z przepisami ustawowymi, statutem uczelni lub regulaminem organizacji.
